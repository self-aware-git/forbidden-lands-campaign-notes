
Це спогади про нашу мандрівку. Щоб моя людська пам'ять не забула, бо я маю пам'ятати.

З моїх дитячих спогадів ти виглядав завжди іншим. Тобі можна було те, що не можна мені. Ти розумів те, що не було доступно мені. Ти бачив світ іншим. Поки ми з дядьком намагались з усіх сил знайти їжу і тепло, що збереже наші і твоє життя в ресурсі,  ти був десь в іншому світі. Тебе не лякав туман. Ти ним цікавився. Наче той кликав тебе. А мене лякав. Ти мене також лякав. Я намагалась олюднити тебе, спустити з неба до себе на землю. На землю, випалену сонцем літним днем. До роси, що освітлюється першими проміннями сонця. До іскри полум'я від костра, що гріє замерзші руки в холодну зимову ніч, поки я патраю дикого звіра, щоб донести додому.
Я вигадувала, що ти цікавився дівчатами, дядька Герроу це смішило і він підтримував мої жарти, в які я почала вірити.

Ти відпустив смерть батька, якого я ніколи не мала. Ти відпустив ухід матері, яку я ніколи не мала. Ти ніколи не відпускав себе. А я не хочу відпускати тебе. І не відпущу. 

Ти так впевнено наказував тому демону, що наче оселився в мені і керував моїм ротом, що видавав ядовиті слова гніву чи невдоволення тим, хто був бережний до мене.

Я хотіла щоб ти залишався. Я не дозволю собі знову забути біль. Та біль, про яку я ніколи не казала, коли чоловік врятував мене від демона, а потім став його жертвою і казав мені в обличчя, що сказилось від болі і страху "допоможи". Ти не просив допомоги, але в твоїх словах "Зітера лживий пророк" я почула свій сенс.  
Я витратила рік життя, намагаючись зрозуміти як жити тепер, без тебе. Без нікого. Без усіх. Без себе. І поки мене немає, збережись в мені. Збережись спогадами, збережись почуттями. Залишись зі мною. Як той, що найбільше витримував мене. Як той, хто сприймав, хто любив і показував це. 

Я поріддя, я не хочу бути поріддям зла. Це те, що я про себе знаю, що підказав мені ти. В той останній вечір, коли мої очі бачили світло, що відбивалось від твого тіла.

Я хочу здійснити свою обіцянку. Я сказала тобі "я спалю весь світ, якщо ти помреш". І я почну із самого темного місця. 
---очевидно свіжі записи зроблені не зі столом---
Я почну з серця темряви. Деревина і Іржа не були злом. І історії можуть бути брехнею. Зітера використовує імена богів задля якихось своїх цілей.
Я ненавиджу, ти знаєш як я ненавиджу, яке місце людям відведене в воронячих землях. Я ненавиджу що постійно звинувачують мене і тебе, нас, за те що ми просто народились, за помилки тих, хто породив тих, хто породив нас. 
Я хочу все пам'ятати. Твоє ім'я буде в полум'ї, що освітить наш палаючий світ.  Я зігрію новий світ теплом пам'яті про тебе. Нехай вони побачать твій образ в язиках вогню. В останнє, чи в перше, це не має жодного значення. 
Брате, ти все, що я мала.
А ти залишив мене. Я ненавиджу тебе за це. Ти обіцяв мені жити. Ти обіцяв це Альфскарзіл. Але я не Альфскарзіл. Я не забуду. Я не відпущу. Я стримаю своє слово ціною власного життя, якщо необхідно.
--інша сторона листа
Я хочу щоб ви не забули. Викарбуйте його ім'я на своєму тілі. Підкиньте дров у вогонь в його честь. Бо його ніхто не славів. Його ніхто не поховав. Його не знають, а він хотів, щоб усі знали.  Рейнар, учень Гекса, син Герроу та Лоріель. Фрейлен, що йшов власним шляхом і загинув, щоб всі знали. Зітера - лживий пророк.
А я хочу щоб ви знали, Іржу і Деревину Іржаві брати і Зітера не представляють, а представляють лише власні інтереси.


