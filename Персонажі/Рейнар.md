||
----|:---:|
Name/Nickname | Рейнар
Age | 25
Race | Half-elf
Class | Sorcerer-Path of Blood

**Dark secrets:**

Холод і порожнеча. 

Із кожним подихом в легені проникає запах вологого моху і наче чогось горілого. А втім, навколо немає нічого окрім білої імли, що наче надто турботлива мати закриває жорстокий світ від цікавого погляду своєї малої дитини.

Рейнар любив імлу. Його не турбувало, що вона забирає людей, адже віддає вона ще більше - спокій, постійність, а ще десятки і сотні химерних чужих обличь, невідомих і неіснуючих. 

Одного разу з імли виринуло інше обличчя: воно не зникло як інші, а напваки почало ставати реальнішим, різкішим. Це прийшов Гекс - майбутній наставник. Він переконав батьків Рейнара, що дасть їхньому сину те, чого вони дати неспроможні  - розуміння і контроль над чимось більше, ніж худоба, город чи готування бульйону з кісток. Вони погодились. Чи то тому, що на допомогу по господарству неочікувано з’явилась їх племінниця Адель. А чи тому, що в словах Гекса була та переконливість, яку не можна не прийняти. Яку небезпечно відштовхувати.

Через рік Гекс покинув селище. Він зник там само неочікувано, як і з’явився. А ще через рік зникати почала й імла.

Рейнар людив імлу, але імла розвіювалась, як фантастичний сон від дзеленчання ранкових дзвонів. Тож щоб не турбувати батьків відстороненістю до буденних справ, Рейнар почав ходити околицями. Він шукав залишки туману, шукав магію, про яку розповідав Гекс, шукав світ невідомий, але від цього не менш рідний.

Одного разу уламок рідного світу був знайдений - посріблений вівтар із викарбуваною жінкою, яка немає очей. Він стояв посеред галявини, по якій Рейнар неодноразово проходив. Вівтар не кликав Рейнара, але той підійшов. Вівтар не говорив з Рейнаком, але у хлопця в голові промайнула картина батьківського дому, що був зусібіч охоплений багрягним полум’ям. У цей момент Рейнару столо абсолютно зрозуміло, що це не видіння і не передбачення - це просто правда.

Тож ледве піднявши вівтар і загорнувши його у накидку, Рейнар почав неспішно повертатися в село. Його там більше ніщо не тримає, а втім одна дивна думка снувала в його голові: “Цікаво, чи повернулася Адель?”.